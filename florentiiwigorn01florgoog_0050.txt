rconrnrn wrcoarusnsrs. 25

omnia fidelis, pater reverendus Wlstauus, Wigor·
nensis episcopus, magna turbatur molestia, sed
Dei respirans misericordia, jam quodammodo
alter Moyses parat se viriliter staturus pro po·
pulo et civitate sua. Hostes ad debellandum
parant arma; ipse pro imminenti periculo fundit
precamina, exhortans subditos ne desperent de
Deo, qui non pugnat gladio neque hasta Nor·
manni interim ineuntes consilium, rogant ipsum
episcopum ut ab ecclesia transiret in castellum,
tutiores se affirmantes de ejus praesentia, si ma·
= jus incumberet¹ perieulum: diligebant enim eum
valde. Ipse autem, ut erat mirae mansuetudinis,
et pro regis fidelitate, et pro eorum dilectione,
petitioni eorum acquievit. Interea audenter in
arma se parat episcopalis familia: conveniunt
castellani et omnis civium turma, occurrere se
affirmant hostibus ex altera parte Sabrinae flumi-
nis, si hoc eis pontificis annueret licentia. Pa-
rati igitur et armis instructi, ipsum ad castellum
euntem habent obviam, quam optabant requirunt
licentiam quibus libenter annuens, ‘Ite,' in·
quit, ‘filii‚ ite in pace, ite securi, cum Dei et
nostra benedictione. Gonfidens ego in Domino,
spondeo vobis, non hodie nocebit vobis gladius,
non quicquam infortunii, non quisquam adversa·
rius. State in regis fidelitate, viriliter agentes ,
pro populi urbisque salute.' His dictis, alacres
pontem reparatum transeunt, hostes de longinquo
accelerantes conspiciunt; inter quos magna belli
jam fervebat insania; contumaciter enim episcopi
contemnentes mandata, in terram ipsius posu·
erunt incendia. Quo audite, episcopus ingenti
concutitur dolore, videns debilitari res ecclesiae;
acceptoque inde consilio, gravi eos, ab omnibus
qui circumaderant coactuS, percussit anathemate.
Res miranda, et Dei virtus et viri bonitas nimis amnena.

 

